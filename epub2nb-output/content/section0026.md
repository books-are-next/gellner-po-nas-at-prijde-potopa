---
hiddenTitle: true
contentType: poetry
---

<section>

### VZPOMÍNKA

Táhlo už k ránu. U stolů 

Ospalí sklepníci snili. 

My ještě vesele pospolu 

Bílé víno jsme pili.

</section>

<section>

Víno vzbouzelo ohněm svým 

smyslnost naší krve. 

Druhům jsem vyprávěl opilým 

o svojí lásce prvé.

</section>

<section>

Doma, v hnízdě, kde přišel jsem v svět, 

švadlena ráda mě měla. 

Mně bylo tehdy šestnáct let, 

í třicet nebylo zcela.

</section>

<section>

U kříže v polích jsem scházel se s ní. 

Cesta byla tam pustá. 

Líbal jsem s prudkostí nervózní 

její červená ústa.

</section>

<section>

V šeru jsme k lesu šli. Něžní a mdlí 

láskou svou byli jsme sami. – 

vojáci taky tam chodili 

se svými milenkami.

</section>
