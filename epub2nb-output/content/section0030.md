---
hiddenTitle: true
contentType: poetry
---

<section>

### MILUJU SEVERNÍ NEBE

Miluju severní nebe 

bílé a bez citu, 

kterým se marně prodírá slunce 

chladné a bez svitu.

</section>

<section>

Miluju severní pláně 

se smutkem zavátých cest. 

Miluju večerní mlhy 

severních velkoměst.

</section>

<section>

Miluju severní muže 

těl těžkopádných a mdlých 

s bezradnou, truchlivou touhou 

v srdcích tesklivých.

</section>

<section>

Miluju severní ženy 

bázlivě stulené v tmách, 

které prožívají své lásky 

v snech a vzpomínkách.

</section>
