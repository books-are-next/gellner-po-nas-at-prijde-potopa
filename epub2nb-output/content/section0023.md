---
hiddenTitle: true
contentType: poetry
---

<section>

### PRO KLID SVÉ DUŠE

Králové staří truchlí na svém trůně 

a bázeň jímá šlechtu bezduchou, 

sny básníků, jichž duše smutkem stůně, 

se choře barví tesknou předtuchou.

</section>

<section>

Rouhači skleslí staví bohu chrámy, 

burzovní židi činí pokání, 

hnilobný zápach prostopášné dámy 

k potlačování vášně dohání.

</section>

<section>

Pro klid své duše nejtěžší si víno 

a nejvřelejší ženu vyberu. – 

Vybízím vás, má drahá, vilná Fryno, 

k jednomu tanci v tlamě kráteru. –

</section>
