---
hiddenTitle: true
contentType: prose
---

### ZÁCHVAT NERVÓZNÍ

Navečer včera tvá tři políbení 

přivedla všecku krev mou do varu. 

Snažím se darmo nalézt zapomnění 

pohledem dlouhým na dno poháru.

Že ani jednu noc nebudeš mojí, 

zoufalým výkřikem mou hlavou zní. 

(Tvá dušička se konsekvencí bojí!!) 

Mým tělem třese záchvat nervózní.

V mé krvi žádost tvého těla zpívá. 

Svou skoupou něhou nezraňuj mi hruď! 

Zatáhni drápky, ty má kočko divá, 

a mojí lásce milostivá buď!
