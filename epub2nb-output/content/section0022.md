---
hiddenTitle: true
contentType: poetry
---

<section>

### ZÁCHVAT NERVÓZNÍ

Navečer včera tvá tři políbení 

přivedla všecku krev mou do varu. 

Snažím se darmo nalézt zapomnění 

pohledem dlouhým na dno poháru.

</section>

<section>

Že ani jednu noc nebudeš mojí, 

zoufalým výkřikem mou hlavou zní. 

(Tvá dušička se konsekvencí bojí!!) 

Mým tělem třese záchvat nervózní.

</section>

<section>

V mé krvi žádost tvého těla zpívá. 

Svou skoupou něhou nezraňuj mi hruď! 

Zatáhni drápky, ty má kočko divá, 

a mojí lásce milostivá buď!

</section>
