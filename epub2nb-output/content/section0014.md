---
hiddenTitle: true
---

### BEZCESTÍ

Má nečinnost se mně již k smrti hnusí 

a k práci své jsem vždy byl bez lásky. 

Ó moci rázem roztrhati v kusy 

své cíle, poměry a závazky!

Však nově začít –je to bezvýsledné, 

když zklamání mé všecko proklíná, 

a ruka moje, sotva že se zvedne, 

již znavená mi padá do klína.

A to vím jistě: Kdybych dnes byl ženou 

tak slinám světa nastavil bych líc 

a s drzým smíchem, sukní vyzdviženou 

své tělo šel bych prodat do ulic.
