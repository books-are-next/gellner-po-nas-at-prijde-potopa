<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <style type="text/css">
/*<![CDATA[*/

  p    {text-indent: 0px; margin: 0px;}
  p.sgc-1 {word-wrap: break-word; -webkit-nbsp-mode: space; -webkit-line-break: after-white-space;}
  /*]]>*/
  </style>
</head>

<body>
  <h3 id="heading_id_2">NA DIVOU MONTAŇ ZŘEL JSEM SE ZÁPALEM</h3>

  <p>Můj mladý věk tak do šestnácti roků!&nbsp;</p>

  <p>Své nejkrušnější děkuju mu dny,&nbsp;</p>

  <p>své msty a nenávisti kalnou stoku,&nbsp;</p>

  <p>své nejživější děkuju mu sny.</p>

  <p>&nbsp;</p>

  <p>Chtěl jsem se tehdy státi jenerálem,&nbsp;</p>

  <p>ne však se bít ve službách koruny.&nbsp;</p>

  <p>Na divou montaň zřel jsem se zápalem&nbsp;</p>

  <p>a na nešťastné hochy z Komuny.</p>

  <p>&nbsp;</p>

  <p>Já doufal jsem, že ve vražedných bojích&nbsp;</p>

  <p>oběti krásou v plamen vznítím se,&nbsp;</p>

  <p>a když pak vzejde zora tužeb mojich,&nbsp;</p>

  <p>se střelou v prsou s koně zřítím se.</p>

  <p>&nbsp;</p>

  <p>Čas šel. Já zatím staré modly ničil,&nbsp;</p>

  <p>hvozd vegetací dávných zžíhal v prach&nbsp;</p>

  <p>a bez živného ohně poustevničil&nbsp;</p>

  <p>věčného ledu v smutných končinách.</p>

  <p>&nbsp;</p>

  <p>Tam zemřela má sebevíra žalem,&nbsp;</p>

  <p>tam rezignovat učil se můj cit.&nbsp;</p>

  <p>Vím, nestanu se nikdy jenerálem&nbsp;</p>

  <p>rakety vzpoury metajícím v lid.</p>

  <p>&nbsp;</p>

  <p>Když v šero rudý kohout zakokrhá,&nbsp;</p>

  <p>k snům svého mládí navrátím se zpět.&nbsp;</p>

  <p>A budu z těch, jež ruka druhů vrhá&nbsp;</p>

  <p>po vykonané práci do šachet.</p>
</body>
</html>
