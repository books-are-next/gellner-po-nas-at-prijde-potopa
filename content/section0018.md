---
{}
---

### JAKO TY POLNÍ ROSTLINY

Nekrotím sfingu teoriemi 

ješitné büchnerské doktríny. 

Zřím bezstarostně na nebe a zemi 

jako ty polní rostliny.

Slunce se vlastním žárem svým spálí 

a klasy zemrou, abych já žil. 

Jsou dálky, obzory, tesknící žaly, 

abych se rytmem roztoužil.

Oběti mé se nekouří k bohu. 

Dech smrti duši mou nezjitří. 

Žitím se protloukám, jak nejlíp mohu, 

bez velkých nadějí do zítří.
