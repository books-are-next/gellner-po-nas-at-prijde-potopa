---
{}
---

### REFLEXE

Noc temná je. V podkrovní světnici 

lampa na jitro čeká. 

Po zvětralých zdech v pusté ulici 

se reflexe krvavá smeká.

Půjdou-li tudy potají 

divocí komunardi, 

kteří ve zbraních čekají, 

až Nové Jitro se zardí,

neb budou-li tudy před katem 

utíkat zločinné davy, 

jež okovy šíleným záchvatem 

o vládců drtily hlavy,

neb jestliže hlouček tudy by táh 

těch, kteří zbloudili z cesty, 

neb samotný kdos, jenž v temnotách 

vyřk kletbu nad spícími městy,

ať je jim světlo to signálem, 

že kdosi zde do noci čeká. 

V tmách ulice po zdivu zvětralém 

se krvavá reflexe smeká.
