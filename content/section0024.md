---
hiddenTitle: true
contentType: poetry
---

<section>

### PÍSEŇ

Vím, skepse má je příliš tvrdá, 

a mysl má je příliš hrdá 

a výsměch zlý a rouhavý 

extáze moje otráví.

</section>

<section>

Rád v noci bdím a ve dne dřímám 

a paradoxní názory mám. 

Své lásky k zášti přinutím

a přátele si znechutím.

</section>

<section>

Je pro mne málo směrodatný 

soud bližních dobrý jako špatný. 

Včas pole svá si pokosím. 

A o pohřeb se neprosím.

</section>
